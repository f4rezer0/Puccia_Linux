# 📜 Regolamento per l’utilizzo del format Puccia Linux

## 🧩 1. Cos'è il format Puccia Linux

Il format **Puccia Linux** è un modello aperto e replicabile per organizzare eventi a tema open source, nati nel Salento ma pensati per essere universali.  
L’obiettivo è promuovere la condivisione del sapere tecnico e umano in un clima informale, accogliente e… farcito.

---

## 📌 2. Requisiti per l’utilizzo

Chiunque voglia usare il format Puccia Linux deve:

- Mantenere **il nome “Puccia Linux”** visibile nell’evento
- Rispettare **la struttura base** (vedi `format/format-puccia-linux.md`)
- Adottare **un motto originale e ironico** per ogni edizione
- Offrire **contenuti liberi, non commerciali e accessibili**
- Garantire **la presenza reale della puccia** o di un equivalente territoriale
- Includere opzioni di **puccia vegana o vegetariana**, per garantire un’accoglienza realmente inclusiva
- Prevedere **bevande, analcoliche e birra**, da offrire durante il momento conviviale

---

## 🎙️ 3. Talk e contenuti

- Ogni talk dura **massimo 15 minuti**
- Nessun pitch commerciale o autopromozionale eccessiva
- Slide e materiali rilasciati in **CC-BY-SA 4.0**
- Ultima slide con contatti e riferimento alla licenza
- Tutti i talk vanno raccolti e condivisi in formato pubblico (PDF o editabile)

---

## 🎟️ 4. Partecipazione e apertura

Gli eventi devono essere:

- **Gratuiti e aperti a tutti**, salvo costi vivi (ristoro, affitto spazi, ecc.)
- **Inclusivi e accessibili**, anche per chi non è esperto
- Attenti alla **diversità di genere, età e provenienza**
- Sempre accompagnati da momenti di socialità e confronto

---

## 💛 5. Etica e community

Chi organizza un Puccia Linux:

- Mantiene un tono **informale, ironico ma rispettoso**
- Non parla *a* una community, ma *con* la community
- Può adattare il format, **ma senza snaturarne lo spirito**
- Può usare logo, materiali e template ufficiali in **CC-BY-SA**

---

## 📢 6. Comunicazione

- Pubblica l’evento su una pagina web, social o blog
- Usa gli hashtag ufficiali (#PucciaLinux, #OpenKnowledgeHub)
- Se vuoi visibilità tramite la community principale, apri una issue!

---

## 📦 7. Distribuzione

Tutti i materiali di questo format sono rilasciati in licenza  
**Creative Commons Attribution-ShareAlike 4.0 (CC-BY-SA 4.0)**

Se usi questo format, **rilascia anche tu i tuoi materiali allo stesso modo.**

---

## ✨ 8. Perché tutto questo?

Perché crediamo nel potere del software libero, del sapere condiviso e… della puccia.

> **Puccia Linux è di tutti, ma non è di chi se ne approfitta.**  
> È una cosa seria.  
> **Seriooh... maybe.** 😎
